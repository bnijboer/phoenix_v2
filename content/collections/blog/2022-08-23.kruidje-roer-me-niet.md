---
id: 5d417581-6861-423c-9942-63623d561fdd
blueprint: blog
title: Kruidje-roer-me-niet
body:
  -
    type: paragraph
    content:
      -
        type: text
        text: 'Ik ben moe maar alle kinderen zijn thuis en ik moet heel veel boodschappen doen.'
  -
    type: paragraph
    content:
      -
        type: text
        text: 'Om wakker te worden drink ik vier koppen koffie en ga op weg.'
  -
    type: paragraph
    content:
      -
        type: text
        text: 'Het helpt want ik voel me nu alert en bruisend. Beetje agressief ook…..'
  -
    type: paragraph
    content:
      -
        type: text
        text: 'Enthousiast gooi ik de kar vol en kom bij het kruidenschap.'
  -
    type: paragraph
    content:
      -
        type: text
        text: "\_"
  -
    type: paragraph
    content:
      -
        type: text
        text: 'Er staat een jongeman aandachtig naar de opstelling van het kruidenrek te kijken.'
  -
    type: paragraph
    content:
      -
        type: text
        text: "Dit\_ moet een vertegenwoordiger van Verstegen zijn en die moet ik net hebben!"
  -
    type: paragraph
    content:
      -
        type: text
        text: 'Ik ga een beetje wijdbeens staan, zet mijn handen in mijn zij en steek van wal.'
  -
    type: paragraph
    content:
      -
        type: text
        text: '“Of ze bij Verstegen ook nadenken? En wie is dat dan, die nadenkt? Een man of een vrouw? Iemand die kookt of iemand die nog bij mama woont? Een huisvrouw of iemand die elke avond uit eten gaat?”'
  -
    type: paragraph
    content:
      -
        type: text
        text: 'Verbluft kijkt de man me aan.'
  -
    type: paragraph
    content:
      -
        type: text
        text: "Ik laat het hem zien: “dat potje peper, was dat drie maanden geleden ook hoog en smal? Nee, toen was het breed en laag. En daarom past dit potje niet bij mijn potje nootmuskaat dat\_ nog wel breed en laag is en het past al helemaal niet bij de kerrie van een half jaar terug toen alle potjes nog breed en hoog waren. Mijn kaneel is niet van glas maar van plastic en rond, de paprikapoeder\_ is langwerpig, knoflookpoeder zit in een geribbeld model en kruidnagel zit in karton. Het past niet bij elkaar!"
  -
    type: paragraph
    content:
      -
        type: text
        text: '“Maar goed, ik zet alles in een leuk rood mandje en dan lijkt het nog heel wat”'
  -
    type: paragraph
    content:
      -
        type: text
        text: 'Erger zijn de kruiden die niet in potjes zitten maar in kleine busjes met een rood, ondoorgrondelijk dekseltje met een lipje.'
  -
    type: paragraph
    content:
      -
        type: text
        text: 'Het ziet eruit alsof je het ergens leuk op kunt hangen maar niemand zegt waaraan. Er is geen grappig aandoend rekje voor.'
  -
    type: paragraph
    content:
      -
        type: text
        text: 'Het dekseltje zit altijd muurvast.'
  -
    type: paragraph
    content:
      -
        type: text
        text: "\_Ik krijg het met mijn vingers niet open, laat staan met één hand terwijl ik pizzadeeg\_ sta te kneden. Dus trek ik het met mijn tanden los waarna alle oregano door de keuken dwarrelt. Het dekseltje zit nog tussen mijn tanden. Potje kan nooit meer dicht maar dat geeft niet want de oregano is op."
  -
    type: paragraph
    content:
      -
        type: text
        text: 'Om al die rotpotjes bij elkaar te houden staan ze gezamenlijk in een ander leuk rood mandje.'
  -
    type: paragraph
    content:
      -
        type: text
        text: 'Tenslotte heb ik een helemaal dramatisch rood mandje met Oosterse kruiden. Die komen van allerlei toko''s dus die zijn allemáál verschillend. Mijn laos, koenjit, trassie, sereh en djahe. Ja jammer dan; geen één hetzelfde als de ander.'
  -
    type: paragraph
    content:
      -
        type: text
        text: "Van bovenaf zien ze er allemaal hetzelfde uit dus als je wilt weten wat erin zit moet je ze er één voor één uittillen of de minuscule letters op de piepkleine\_ dekseltjes lezen. Daar moet ik dan een bril\_ bij op en die beslaat altijd tijdens het koken. Wéér kaneel bij de gehaktballen!"
  -
    type: paragraph
    content:
      -
        type: text
        text: "\_"
  -
    type: paragraph
    content:
      -
        type: text
        text: 'Ik ratel dat ik best snap dat hier heel goed over nagedacht is en dat de meneer die dat allemaal zo knap bedacht heeft meer geld per maand verdient dan ik per jaar maar dat het nu maar eens uit moet zijn met die waanzin.'
  -
    type: paragraph
    content:
      -
        type: text
        text: 'Eén potje, van plastic zodat het niet stuk kan vallen, met één hand te openen en met grote letters en zegeltjes erbij zodat je kunt sparen voor een lollig draaiplateautje.'
  -
    type: paragraph
    content:
      -
        type: text
        text: 'Ja, misschien kunnen ze mij beter op die baan zetten.'
  -
    type: paragraph
    content:
      -
        type: text
        text: "De jongen kijkt me verbijsterd\_ aan en zegt dat hij het door zal geven maar dat hij nu verder moet met vakkenvullen."
  -
    type: paragraph
    content:
      -
        type: text
        text: 'Ik voel me ineens heel moe.'
  -
    type: paragraph
updated_by: 4153019e-e71c-4388-a710-f49becd9389c
updated_at: 1661244430
header_image: kruidenkastje_opruimen.jpg
---
