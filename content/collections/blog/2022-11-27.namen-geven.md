---
id: 88ff5823-46ee-4ce9-af79-4780af4777e8
blueprint: blog
header_image: bojangles1.JPG
title: 'Namen geven'
body:
  -
    type: paragraph
    content:
      -
        type: text
        text: 'Laatst vroeg iemand mij of ik zelf alle beestennamen wel kon onthouden. En eigenlijk ben ik daardoor een beetje beledigd. Als ik een dier een naam geef dan verzin ik dat niet zomaar, die naam hoort bij ze.'
      -
        type: hard_break
      -
        type: text
        text: 'Onze eerste konijnen heetten Gossie en Gompie en ik heb eens een aandoenlijk chagrijnig konijn gehad dat Nors heette.'
      -
        type: hard_break
      -
        type: text
        text: "Van Rozekonijn was gewoon het belangrijkste dat ze een heel groot roze konijn was en aan een Lotharings\_konijn hadden we allemaal zo'n hekel dat we haar maar gewoon Lot noemden want niemand had zin om iets passends bij haar te bedenken. Toen ze later een jongetje bleek te zijn\_ hebben we er lamlendig Lotto van gemaakt."
      -
        type: hard_break
      -
        type: text
        text: 'Mijn hanen kregen eerst allemaal de naam van een broer van mijn vader omdat het zulke trotse sukkels zijn met een hele grote bek en een heel klein hartje.'
      -
        type: hard_break
      -
        type: text
        text: "Ze jubelden elke ochtend van 'opstáán!' en waren dolverliefd en trouw jegens hun\_kipjes."
      -
        type: hard_break
      -
        type: text
        text: 'Ooit heb ik een ramgekke hond uit het asiel gehad en ik vond dat hij Floyd moest heten maar ik wist zelf niet waarom. Maar toen barstte ineens de orkaan Floyd los en toen was het duidelijk.'
      -
        type: hard_break
      -
        type: text
        text: 'Een verkeerd gekozen naam blijft me vreselijk dwars zitten maar vaak zit de naam al vastgebakken en kan niet meer anders.'
      -
        type: hard_break
      -
        type: text
        text: 'En soms komen dieren bij mij en hebben al een naam. Dan kijk ik echt of die naam past bij het dier èn bij mij want die combinatie moet ook goed zitten'
      -
        type: hard_break
      -
        type: text
        text: 'Soms blijft het dus daarbij. Tess, Amy, Mojo, allemaal prima.'
  -
    type: paragraph
    content:
      -
        type: text
        text: "Maar zo'n 13 jaar geleden haalde ik een verwaarloosde Newfoundlander in huis. Hij heette Moos en het was 70\_kilo toneelspel. Ik noemde hem Mister Bojangles."
      -
        type: hard_break
      -
        type: text
        text: 'Het is ongelooflijk wat ik met die hond heb meegemaakt. Als hij nat was kroop ie in mijn bed, hij maakte de koelkast open en verslond diverse gereedstaande maaltijden of hele bbq''s met stokjes en al maar hij at ook tienerslipjes (met doodskopjes. Lag er een drol met een piratenvlag bovenop) en fluoriserende verf zodat hij dagenlang licht gaf als hij zijn bek opendeed.'
      -
        type: hard_break
      -
        type: text
        text: 'Hij kende geen enkel commando (zit, af) en trok een zware metalen schakelriem als rijgdraad doormidden omdat ik hem heel even vastzette aan een paal.'
      -
        type: hard_break
      -
        type: text
        text: 'Hij heeft maar 5 stormachtige jaren geleefd en ik weet niet waar hij aan dood is gegaan. Alles was groots, ongrijpbaar en hartveroverend aan hem: zijn komst, zijn leven, zijn dood.'
      -
        type: hard_break
      -
        type: text
        text: 'Mister Bojangles, he could dance'
      -
        type: hard_break
      -
        type: text
        text: 'and after all those years I still grieve.'
updated_by: 4153019e-e71c-4388-a710-f49becd9389c
updated_at: 1669548841
---
