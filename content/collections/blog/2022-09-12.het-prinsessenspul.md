---
id: 0d543932-4a1c-4e01-ac78-dc1481b5454b
blueprint: blog
header_image: images.jpg
description_text: 'Een verhaaltje van toen de kinderen nog klein waren.'
title: 'Het prinsessenspul.'
body:
  -
    type: paragraph
    content:
      -
        type: text
        text: 'Er moeten nieuwe sokken komen, in diverse maten. De konijnen hebben lekkende drinkflesjes, de pyjama’s kosten vrijwel niets meer bij de Wibra en oudste zoon moet alweer nieuwe gympies; ik moet echt even naar de stad.'
      -
        type: hard_break
      -
        type: text
        text: 'De dichtstbijzijnde stad is absoluut niet leuk maar goed genoeg want alle grote winkelketens zijn er vertegenwoordigd.'
      -
        type: hard_break
      -
        type: text
        text: "\_“Neem je er één mee?” smeekt John, doelend op de krioelende massa spijkerbroekjes - blond piekhaar die al op de vloer van de gang ijverig de schoe­nen zit dicht te klittenbanden. “Néé!” kat ik heel beslist, “want ik ben zo terug en als ik zo’n lastpak meeneem doe ik er veel langer over”."
      -
        type: hard_break
      -
        type: text
        text: 'John zucht berustend. '
      -
        type: hard_break
      -
        type: text
        text: 'Ook oudste zoon druipt af, eigenlijk ging hij toch al liever met zijn Lego spelen. '
      -
        type: hard_break
      -
        type: text
        text: 'Het prinsessenspul reageert echter furieus!'
  -
    type: paragraph
    content:
      -
        type: text
        text: 'Middelste dochter stort zich, met haar hese 06-stem op volle sterkte, krijsend op de pla­vuizen en is slechts te troos­ten door haar vader met wie zij een speciale band heeft. '
      -
        type: hard_break
      -
        type: text
        text: 'Jongst dochter valt snikkend over een stoelleuning en is uitsluitend te troosten met snoep: veel, zoet en liefst roze. '
      -
        type: hard_break
      -
        type: text
        text: 'Oudste dochter is nièt te troosten. '
      -
        type: hard_break
      -
        type: text
        text: 'Zij draait als een poes jammerend om mij heen terwijl ik jas en sleutels zoek. Heeft John nog iets nodig? '
      -
        type: hard_break
      -
        type: text
        text: 'Lukt het met de baby?'
      -
        type: hard_break
      -
        type: text
        text: 'Weet hij waar mijn portemonnee is? Er valt geen woord meer te wisselen want oudste dochter jammert steeds harder en John kijkt mij rade­loos aan.'
      -
        type: hard_break
      -
        type: text
        text: "\_“Ga maar in de auto zitten dan” val ik chagrijnig uit en het gejammer stopt direct. "
      -
        type: hard_break
      -
        type: text
        text: 'Ze wil wel graag weten waarom ik mij bedacht heb i.v.m. de volgende keer. '
      -
        type: hard_break
      -
        type: text
        text: '“Omdat jij het lastigst bent” sis ik en tevreden gespt ze haar autogordel vast en zet de radio aan.'
  -
    type: paragraph
    content:
      -
        type: text
        text: "\_"
  -
    type: paragraph
    content:
      -
        type: text
        text: '- Oudste dochter werd  met een korte gebruiks­aan­wijzing: “Véél aan­dacht geven” stond er in haar ogen te lezen. '
      -
        type: hard_break
      -
        type: text
        text: 'John en ik vergeten dit wel­eens en soms behan­delen we haar als een gewoon meisje. Maar oudste dochter is geen ge­woon meisje en zij steekt veel tijd en moeite in het behouden van haar speciale plaats in ons gezin. -'
  -
    type: paragraph
    content:
      -
        type: text
        text: "\_"
  -
    type: paragraph
    content:
      -
        type: text
        text: 'Een paar weken later wil ik weer naar de stad. Niets nodig deze keer maar ik wil eruit! Ik ben alle poepluiers, stofzuigers, het verstelgoed en de zwemlessen enorm zat en ik ga nú winkelen. Ik ga ontzettend iets kopen wat ik totaal niet nodig heb, nú!'
  -
    type: paragraph
    content:
      -
        type: text
        text: 'John kent mijn buien en zegt dat ik maar snel moet gaan voordat de kinderen in de gaten hebben dat ik weg ga. '
      -
        type: hard_break
      -
        type: text
        text: 'Als ik bijna bij de auto ben komt oudste dochter mij jammerend achterna.'
  -
    type: paragraph
    content:
      -
        type: text
        text: Betrapt!
  -
    type: paragraph
    content:
      -
        type: text
        text: 'Wanhopig probeer ik haar duidelijk te maken dat ik echt een keer alleen weg wil. '
      -
        type: hard_break
      -
        type: text
        text: 'Door een mist van tranen kijkt ze me aan. '
      -
        type: hard_break
      -
        type: text
        text: 'Haar ogen hebben weer de vorm van poezenbrokjes waardoor ik weet dat ook zij wan­hopig is. '
      -
        type: hard_break
      -
        type: text
        text: 'Ze leunt zwaar op mijn arm en snikt het uit, mij overstelpend met argumenten. Tenslotte is zij uitgeput en doordrongen van het feit dat ze bijna verloren heeft. '
      -
        type: hard_break
      -
        type: text
        text: 'Dan is het tijd voor haar klapper, haar supersmoes, zorgvuldig bewaard in haar prinsessen­hart tot dit moment.'
      -
        type: hard_break
      -
        type: text
        text: 'Met een grote snik giert het door de straat: “Maar ik ben zo làstig!”'
updated_by: 4153019e-e71c-4388-a710-f49becd9389c
updated_at: 1662965096
---
