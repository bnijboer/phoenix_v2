---
id: 3bb2e62f-3b8f-4595-bc10-95ac280b9fad
blueprint: blog
title: 'De buurvrouw'
body:
  -
    type: paragraph
    content:
      -
        type: text
        text: "De buurvrouw.\_"
  -
    type: paragraph
    content:
      -
        type: text
        text: 'Ik ben een nakomertje van een groot gezin. Mijn broers en zussen zijn veel ouder en gingen het huis uit toen ik nog klein was.'
      -
        type: hard_break
      -
        type: text
        text: 'Ook mijn ouders waren al op leeftijd toen ik werd geboren.'
      -
        type: hard_break
      -
        type: text
        text: 'In het weekend waren er vaak zussen met hun kinderen thuis en die kinderen waren wel van mijn leeftijd dus dat was gezellig.'
      -
        type: hard_break
      -
        type: text
        text: 'Doordeweeks had ik mijn buurvrouw.'
      -
        type: hard_break
      -
        type: text
        text: 'Mijn buurvrouw was jong, mooi, grappig , stapelgek , stijlvol, lief, sterk, origineel en ze had 2 kinderen die bij mij op school zaten. En ze had een buitenlandse achtergrond en bracht een accent en gewoontes mee die ik niet kende en ontzettend spannend vond.'
      -
        type: hard_break
      -
        type: text
        text: 'Bovendien hadden ze daar een wc-bril van hout en niet van plastic zoals de onze. Dat was veel warmer aan je billen.'
      -
        type: hard_break
      -
        type: text
        text: 'Ik was daar dus vaak en graag.'
      -
        type: hard_break
      -
        type: text
        text: 'Het was precies hetzelfde huis als het onze maar veel moderner, en mooier vond ik. Er werd niet gerookt, ze hadden geen huisdieren en ze hadden geen stoffige vloerbedekking.'
      -
        type: hard_break
      -
        type: text
        text: 'En vooral in december keek ik mijn ogen uit.'
      -
        type: hard_break
      -
        type: text
        text: 'Wij hadden een boom vol gekleurde ballen maar zij hadden stijlvolle kerstversiering en ik vond dat veel beter.'
      -
        type: hard_break
      -
        type: hard_break
      -
        type: text
        text: 'De rest van het jaar stond er een groot houten speelgoed paard in de vensterbank, een Dalarna paard. Zoals alles vond ik ook dit paard prachtig. Bovendien was ik zo’n Penny-wafel, een paardenmeisje, dus paarden waren per definitie mooi.'
  -
    type: paragraph
    content:
      -
        type: text
        text: 'Na de basisschool gingen haar kinderen en ik naar verschillende scholen dus ik was daar niet meer dagelijks maar ik fietste elke dag langs haar huis en zag het geruststellende paard in de vensterbank staan.'
      -
        type: hard_break
      -
        type: text
        text: 'En soms ging ik toch even naar binnen voor koffie hoewel we allemaal echt uit elkaar gegroeid waren.'
      -
        type: hard_break
      -
        type: text
        text: 'Net als vroeger had ik de onbedwingbare behoefte om haar op de hoogte te houden van de hoogtepunten in mijn leven. Vroeger waren dat nieuwe lakschoenen of een cavia nu een vriendje, een trouwjurk, mijn eerstgeborene.'
  -
    type: paragraph
    content:
      -
        type: text
        text: 'Ik verhuisde naar de stad, mijn moeder stierf, mijn vader verkocht het huis. '
      -
        type: hard_break
      -
        type: text
        text: 'Maar altijd als ik in het dorp was reed ik langs haar huis en als ik geen tijd had om langs te gaan knikte het paard me toe; ''Ga maar, volgende keer beter''.'
  -
    type: paragraph
    content:
      -
        type: text
        text: 'En toen veranderde er heel langzaam iets. Ik kwam haar tegen in een winkel en ze wist niet wie ik was en op de begrafenis van mijn vader hoorde ik haar man uitleggen hoe onze familie in elkaar zat.'
      -
        type: hard_break
      -
        type: text
        text: 'Ik herkende het en was diep verdrietig.'
      -
        type: hard_break
      -
        type: text
        text: 'Maar ik bleef langs haar huis rijden en glimlachte naar het paard.'
      -
        type: hard_break
      -
        type: text
        text: 'Het paard was er dus zij was er.'
  -
    type: paragraph
    content:
      -
        type: text
        text: "Op een dag was ik in mijn geboortedorp en besloot even\_ bij haar langs te gaan hoewel ze mij allang niet meer herkende."
      -
        type: hard_break
      -
        type: text
        text: 'Ik liet mezelf zoals altijd door de achterdeur binnen en vond de hele familie in de woonkamer aan de koffie. Ze zaten bij elkaar alsof het een speciale dag was.'
      -
        type: hard_break
      -
        type: text
        text: 'Ik schrok en vroeg wat er aan de hand was. “We zijn vandaag voor het laatst samen want morgen wordt mama opgenomen” zei de dochter.'
      -
        type: hard_break
      -
        type: text
        text: 'Nee! Wat schaamde ik me dat ik dit moment had verstoord!'
      -
        type: hard_break
      -
        type: text
        text: 'Maar de dochter verzekerde mij; ”Het is goed dat je hier nu bent, je hoort erbij”.'
      -
        type: hard_break
      -
        type: text
        text: 'Het paard knikte me vriendelijk toe.'
  -
    type: paragraph
    content:
      -
        type: text
        text: 'Jaren gingen voorbij. '
      -
        type: hard_break
      -
        type: text
        text: "De wereld van mijn buurvrouw werd alsmaar kleiner. Als ik haar opzocht in het tehuis brabbelde\_ zij uitsluitend onverstaanbaar in haar moedertaal om dan ineens schaterend uit te roepen; “ach wat kan mij het ook schelen!” Dan brulden we van de lach."
      -
        type: hard_break
      -
        type: text
        text: 'Na een bezoekje reed ik altijd langs haar huis.'
      -
        type: hard_break
      -
        type: text
        text: 'Het paard stond er maar het stelde niet meer gerust. Het was alsof hij met z’n hoef over de grond krabde en haar met zijn ogen zocht. ‘Waar blijft ze toch?’'
  -
    type: paragraph
    content:
      -
        type: text
        text: 'Langzaam doofde haar vlammetje en het paard liet zijn hoofd hangen.'
  -
    type: paragraph
    content:
      -
        type: text
        text: "En toen stierf zij. Haar man verkocht het huis en het paard verdween. Een donkere vlek in de vensterbank. Een donkere vlek, punt.\_"
  -
    type: paragraph
    content:
      -
        type: text
        text: 'Bij de kringloop vind ik een turquoise houten speelgoedpaard en zet het in mijn vensterbank als eerbetoon aan mijn buurvrouw en in de hoop dat het net zo’n geruststellende uitstraling heeft.'
      -
        type: hard_break
      -
        type: text
        text: 'Dan vind ik er nog één en die is eigenlijk mooier maar ik kan die eerste niet zomaar weg doen natuurlijk.'
      -
        type: hard_break
      -
        type: text
        text: 'En nog een keer of 6 kom ik paarden tegen. Steeds mooier, geruststellender en kleuriger.'
      -
        type: hard_break
      -
        type: text
        text: 'Het wordt een bonte verzameling in mijn vensterbank. Net zo kleurig als onze kerstboom vroeger.'
      -
        type: hard_break
      -
        type: text
        text: 'Maar ik wil alles net zo stijlvol als de buurvrouw en krijg een idee. Ik verf alle houten speelgoedpaarden wit zodat ze bij elkaar horen. Het staat prachtig'
      -
        type: hard_break
      -
        type: text
        text: 'En het stelt me gerust. Dingen gaan voorbij maar houten speelgoedpaarden blijven.'
updated_by: 4153019e-e71c-4388-a710-f49becd9389c
updated_at: 1661238561
header_image: Zweedse-paardjes-Swedish-Giftshop-3.jpg
---
