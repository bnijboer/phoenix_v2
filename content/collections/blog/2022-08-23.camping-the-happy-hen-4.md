---
id: ca456187-2797-478f-a0bf-e503f4cc4805
blueprint: blog
title: 'Camping The Happy Hen 4'
body:
  -
    type: paragraph
    content:
      -
        type: text
        text: 'Tok en Tak worden de Tokkies genoemd maar ze doen hun naam geen eer aan. Het zijn eerder Kakkies.'
      -
        type: hard_break
      -
        type: text
        text: 'Dat begint ''s ochtends al bij het voeren.'
      -
        type: hard_break
      -
        type: text
        text: 'Ze staan als eersten bij het hek als ik aankom met mijn emmertje en roddelen al zachtjes met z''n twee. "Loopt ze weer in d''r peignoir (het woord ochtendjas kennen ze niet), tanden niet gepoetst en volgens mij heeft ze geeneens een bustehouder aan".'
      -
        type: hard_break
      -
        type: text
        text: 'Ik strooi overal in het landje wat eten en vul de waterbakjes bij. De dames volgen mij zacht tokkend. Ze eten geen hap terwijl iedereen al zit te schransen.'
      -
        type: hard_break
      -
        type: text
        text: 'Ik vraag of ze thuis ander voer gewend zijn. Of zilveren kandelabers. Of handschoentjes bij het personeel.'
      -
        type: hard_break
      -
        type: text
        text: 'Ze geven geen antwoord maar laten duidelijk merken dat ik als dienstmeid niet door de keuring kom.'
      -
        type: hard_break
      -
        type: text
        text: 'Venijnig pikt er één in alle gaatjes van mijn Croqs. Ja hoor eens even, ik kleed me ''s ochtends om 8 uur niet in gala.'
      -
        type: hard_break
      -
        type: text
        text: 'Ik weet niet wanneer ze wel eten maar niet zolang ik in hun eetkamer rondloop te slonzen.'
  -
    type: paragraph
    content:
      -
        type: text
        text: 'Even later ga ik de was ophangen. Dat beschouwen de dames als hun ontspannende tv kwartiertje. Het is namelijk vrij komisch als ik was ophang want doordat ik steeds omhoog en omlaag moet en van de wasmand naar de lijn draai ben ik na 2 hemdjes mijn coördinatie volledig kwijt en hang regelmatig in de touwen. Ze vinden dat hilarisch!'
  -
    type: paragraph
    content:
      -
        type: text
        text: 'Om alles beter te zien gaan ze dichtbij het hek staan. Xuxa en Clapton worden daar heel zenuwachtig van en gaan pal voor hun beeld staan. Zichtbaar en hoorbaar geërgerd doen de dames een koket stapje opzij maar Soes en Happy Clappy blijven voor het beeld langslopen.'
  -
    type: paragraph
    content:
      -
        type: text
        text: Affreus!
  -
    type: paragraph
    content:
      -
        type: text
        text: '''s Avonds breng ik nog een snackje naar het weiland. Alles wat ik de hele dag heb opgespaard; koekkruimels, groentenafval, de laatste kruimels uit een chipszak. Iedereen stort zich er bovenop want het is elke dag verrassing. Elk beest trekt eruit wat hem het lekkerste lijkt.'
      -
        type: hard_break
      -
        type: text
        text: 'De Kakkies doen nooit aan dit all-you-can-eat festijn mee en kijken me vragend aan.'
      -
        type: hard_break
      -
        type: text
        text: 'Want waar blijft de garnalencocktail?'
updated_by: 4153019e-e71c-4388-a710-f49becd9389c
updated_at: 1661237060
---
