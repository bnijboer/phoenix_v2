---
id: 7264b3ab-da55-467e-b7bb-c41815938030
blueprint: blog
header_image: kliekjes.jpg
title: 'Camping The Happy Hen 13'
body:
  -
    type: paragraph
    content:
      -
        type: text
        text: 'Inmiddels zijn de Ibizakkies op de hoogte van hun aanstaande vertrek en ze zijn niet blij maar gelukkig ziet het weer er nog geweldig uit. Dat maakt het wat makkelijker allemaal.'
  -
    type: paragraph
    content:
      -
        type: text
        text: 'De camping ziet er desolaat uit en het stinkt er een beetje. Dat komt door de droogte. Het gras groeide niet en de poep en plasjes bleven op de keiharde grond liggen ipv erin te zakken. Nu is het nat van de dauw en dat geurt.'
  -
    type: paragraph
    content:
      -
        type: text
        text: 'Bruce heeft inmiddels toegegeven dat hij hartstochtelijk verliefd is op Dakota wat haar aan te zien is want haar hele rug is kaal.'
  -
    type: paragraph
    content:
      -
        type: text
        text: 'Ze doet elke dag of ze broeds is en blijft in het leghok zitten.'
  -
    type: paragraph
    content:
      -
        type: text
        text: 'Als ik ''s avonds het bittergarnituur kom brengen komt ze eraf en rent gillend de camping op maar Bruce krijgt haar altijd te pakken.'
  -
    type: paragraph
    content:
      -
        type: text
        text: 'De liefde is beslist niet wederzijds....'
  -
    type: paragraph
    content:
      -
        type: text
        text: 'Tok en Tak dragen hun verlies als een echte vrouw. Ze laten niks merken maar hopen dat er in hun woonplaats ook een kerel langskomt. Geen handvol maar een land vol zei ons mam tenslotte!'
  -
    type: paragraph
    content:
      -
        type: text
        text: 'Ze hopen ook dat ze thuis zo''n fijn voetenbadje krijgen. Een lage schaal met niet al te schoon water waar je in rond kunt poedelen.'
  -
    type: paragraph
    content:
      -
        type: text
        text: 'En ze hopen heel erg dat ze thuis ook een snackronde ''s avonds krijgen. Daar zijn ze helemaal wild van (ze zijn hun bikinifiguurtje dan ook kwijt)'
  -
    type: paragraph
    content:
      -
        type: text
        text: '''s Ochtends gewoon kippenmeel en dat heit en mem dan de hele dag al hun restjes in een bak bewaren; appelklokhuis, overgebleven aardappel, boterhammetje, kruimels uit koekpak enz. En dan om een uur of 8 nog even snacken voor ze op stok gaan.'
  -
    type: paragraph
    content:
      -
        type: text
        text: 'En eigenlijk willen ze ook een konijntje voor hun verjaardag.'
  -
    type: paragraph
    content:
      -
        type: text
        text: 'Ze zijn BFF''s geworden met Skyler, Eartha en donkere Vlekkie en na even wennen ook met de nieuwe aanwas Flora, Fauna, Gaia en Thelma & Louise.'
  -
    type: paragraph
    content:
      -
        type: text
        text: 'Gisteren kroop baby Gaia onder het hek door en werd gevangen door de honden. Ik zag ze spelen met iets wits maar dacht dat het hun speelgoedtouw was. Toen ik zag dat het Gaia was riep ik dat ze los moesten laten. Gelukkig deden ze dat meteen. Ik heb het geschrokken kleintje gevangen en over het hek gezet waar ze meteen in een hol vluchtte. Hele dag niet weer gezien en het is werkelijk waar; de hele camping was overstuur. Maar gelukkig was Gaia er vanochtend weer bovenop en aanwezig bij de voerronde.'
  -
    type: paragraph
    content:
      -
        type: text
        text: 'Al met al was het een fijne vakantie maar het is nu ook wel goed geweest.'
  -
    type: paragraph
    content:
      -
        type: text
        text: 'Beiden hebben ze zich voorgenomen om thuis niet zoveel tv te kijken, meer buiten te zitten en minstens 1x per week de cuisine locale (konijnenvoer) te blijven eten.'
  -
    type: paragraph
    content:
      -
        type: text
        text: "Maar je weet hoe dat gaat. Er zijn \_spannende series als Ei-xpeditie Robinson en Hen zoekt Haan, de wintertijd is al ingegaan en\_ dat konijnenvoer smaakt thuis ineens heel anders."
  -
    type: paragraph
    content:
      -
        type: text
        text: 'Misschien in de herfstvakantie nog even eruit? Maar da''s toch niet hetzelfde.'
updated_by: 4153019e-e71c-4388-a710-f49becd9389c
updated_at: 1667211446
---
