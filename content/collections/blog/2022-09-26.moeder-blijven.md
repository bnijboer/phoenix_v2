---
id: 39dbb871-9090-44f2-9345-7323c8099cb9
blueprint: blog
header_image: image-1664190840.jpg
title: 'Moeder blijven.'
body:
  -
    type: paragraph
    content:
      -
        type: text
        text: 'Er was een tijd dat ik niet wist dat ik SCA had. '
      -
        type: hard_break
      -
        type: text
        text: "Ik liep de trap af met twee baby’s tegelijk, fietste met een kind voorop, achterop en één in de draagzak, holde achter fietsjes-zonder-zijwieltjes aan, leerde ze touwtje springen, boomklimmen en elastieken,\_ trok ze op de slee en sprong trampoline."
      -
        type: hard_break
      -
        type: hard_break
      -
        type: text
        text: 'Toen ik gediagnosticeerd werd met SCA was er vrij weinig aan de hand. Er kletterde weleens wat op de grond en alle deurposten waren wat beschadigd maar ik kon nog steeds hun haren knippen, met mijn dochters door de kamer swingen en mee op schoolkamp.'
      -
        type: hard_break
      -
        type: text
        text: 'Die eerste 10 jaar merkte ik niet veel van mijn eiwitchromosoompjes.'
  -
    type: paragraph
    content:
      -
        type: text
        text: 'Langzamerhand sloop het er in.'
      -
        type: hard_break
      -
        type: text
        text: 'Ze gingen het huis uit en hoe vreselijk ik dat ook vond, ik merkte ook dat het leven er makkelijker van werd.'
      -
        type: hard_break
      -
        type: text
        text: 'Niet meer voortdurend hoeven kletsen, niet meer met zware boodschappen sjouwen, niet meer vijf kilo aardappels schillen.'
      -
        type: hard_break
      -
        type: text
        text: 'What’s App verving gelukkig die afschuwelijke telefoon en ik ontdekte dat ik brieven niet persé met de hand hoefde te schrijven.'
      -
        type: hard_break
      -
        type: hard_break
      -
        type: text
        text: 'Als ze thuiskomen vind ik het heerlijk om even in mijn oude rol terug te vallen maar het kost eerlijk gezegd best moeite en ik ben blij met hun hulp.'
      -
        type: hard_break
      -
        type: text
        text: 'Ze dragen de boodschappen, stofzuigen, koken af en toe en doen hun eigen was.'
      -
        type: hard_break
      -
        type: text
        text: 'Dat gaat dus allemaal vlekkeloos maar het voelt niet fijn.'
      -
        type: hard_break
      -
        type: text
        text: "Hun papa\_ helpt nog gewoon met verhuizingen en hangt net als vroeger hun plankjes recht. Hij sjouwt, tilt, meet en heeft energie voor 10."
      -
        type: hard_break
      -
        type: text
        text: 'Bij mij wordt alles nu toch zichtbaar minder.'
  -
    type: paragraph
    content:
      -
        type: text
        text: 'En dan belt mijn dochter midden in de nacht; haar vriendje heeft het uitgemaakt. Ik telefoneer niet graag maar zij heeft geen moeite met mijn spraakgebrek, verstaat me altijd.'
      -
        type: hard_break
      -
        type: text
        text: 'Ze heeft diep verdriet en moet haar verhaal kwijt. Ik luister en zeg af en toe wat terug. Moet mijn tong afbijten om niet in cliché’s te vervallen als; ‘geen handvol maar een landvol’, ‘je bent te goed voor hem’ of ‘hij krijgt er wel spijt van’.'
      -
        type: hard_break
      -
        type: text
        text: 'Ik wil liefst direct naar haar toe!'
      -
        type: hard_break
      -
        type: text
        text: 'De volgende dag is haar eerste werkdag in haar eerste baan na het afronden van haar studie.'
      -
        type: hard_break
      -
        type: text
        text: 'Ik vind het afschuwelijk dat ze aan het eind van de dag alleen thuis zal komen, verdrietig en moe haar eenzame bordje moet koken en haar verhalen niet kwijt kan.'
      -
        type: hard_break
      -
        type: text
        text: 'Dus rij ik naar haar toe, gaan we samen een patatje halen en drinken een kop thee. '
      -
        type: hard_break
      -
        type: text
        text: 'En dan komen de tranen en radeloos vraagt ze zich af; ’hoelang duurt liefdesverdriet?’'
      -
        type: hard_break
      -
        type: text
        text: "Ik hou haar vast,\_ streel haar haar, luister naar haar en vraag me af hoe die sufferd mijn prachtige, intelligente, lieve dochter aan de kant kan zetten. Wat een stommeling."
      -
        type: hard_break
      -
        type: text
        text: 'Ze red het wel want ze is sterk maar ik had haar dit zo graag bespaart.'
      -
        type: hard_break
      -
        type: text
        text: 'Het is al laat en ik moet echt naar huis want het is nog een eind. Dus als ze weer een beetje lacht ga ik ervandoor.'
  -
    type: paragraph
    content:
      -
        type: text
        text: 'Thuis krijg ik een appje; ’Je bent precies wat je van een moeder verwacht. En eigenlijk ben je nog meer’.'
      -
        type: hard_break
      -
        type: text
        text: 'Ik moet ervan huilen.'
      -
        type: hard_break
      -
        type: text
        text: 'Ik kan niet meer met haar door de kamer swingen.'
      -
        type: hard_break
      -
        type: text
        text: 'Maar ik kan nog steeds moeder  zijn.'
updated_by: 4153019e-e71c-4388-a710-f49becd9389c
updated_at: 1671445243
description_text: 'SCA gerelateerd'
---
