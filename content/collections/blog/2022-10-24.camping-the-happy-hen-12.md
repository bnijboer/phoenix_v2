---
id: 222193fc-8419-45b1-b869-e26a345722ee
blueprint: blog
header_image: surfendekip.jpg
title: 'Camping The Happy Hen 12'
body:
  -
    type: paragraph
    content:
      -
        type: text
        text: 'In The Happy Hen is het inmiddels weer levendig. De konijnen Flora, Fauna en Gaia hebben hun tentje opgezet en passen moeiteloos tussen de andere gasten. Gelukkig want zij blijven voorgoed.'
  -
    type: paragraph
    content:
      -
        type: text
        text: 'Tok en Tak zijn bezig met het ''einde vakantiegevoel''. Ken je dat?'
  -
    type: paragraph
    content:
      -
        type: text
        text: "\_Dat je denkt; 'hm de pindakaas is bijna op, zuinig aan doen want een nieuwe pot krijgen we niet meer leeg deze vakantie'\_ of 'oh wat leuke sandalen op het lokale marktje maar ja die\_ mag ik toch niet aan op het werk' of\_ 'de rits van de slaapzak kapot. Nou ja die laatste dagen doe ik er wel een veiligheidsspeld in'."
  -
    type: paragraph
    content:
      -
        type: text
        text: "En ze doen die kouwe kledderige handwasjes niet meer, ze proppen stiekem al hun vuile ondergoed \_in een vuilniszak. Kan thuis wel in de wasmachine, bij ons mam."
  -
    type: paragraph
    content:
      -
        type: text
        text: 'Ze strijden om het hardst om de gunsten van Bruce. Want wie zal straks brieven van hem krijgen na de vakantie, wie gaat weg als zijn vakantieliefde, wie zoekt hij op in de herfstvakantie?'
  -
    type: paragraph
    content:
      -
        type: text
        text: 'Alleen ik weet dat Bruce (die dol is op lekker broez''n) geen enkel verschil ziet tussen Anastacia, Tok of Tak. Hij ''doet'' ze alledrie maar is verliefd op Dakota die niets van hem moet hebben. Dus misschien wel juist daarom.'
  -
    type: paragraph
    content:
      -
        type: text
        text: "Dakota heeft een kale plek op haar rug van zijn onhandige en lompe\_ bestijgingen en\_ valt ook eigenlijk niet op mannen maar is veruit zijn favoriet."
  -
    type: paragraph
    content:
      -
        type: text
        text: 'Tok en Tak zien het niet en lopen langs hem heen te paraderen met hun bruine lijfjes.'
  -
    type: paragraph
    content:
      -
        type: text
        text: 'Ik zie wel dat ze deze vakantie volwassener zijn geworden, het kinderlijke is eraf.'
  -
    type: paragraph
    content:
      -
        type: text
        text: 'De parels zijn ook verruilt voor schelpenkettinkjes, hun verenpakje is ruw van het zwemwater, zand knarst tussen hun tenen. Het zijn geen Tokkies meer en ook geen Kakkies, het zijn Ibizakkies.'
  -
    type: paragraph
    content:
      -
        type: text
        text: 'Ze hebben frambozentakken leren eten en maiskolven kluiven. Draaien hun vlerkjes niet om voor een hond met zijn neus tegen het hek, een poes in het land vinden ze gezellig en ze zijn bevriend met de konijnen.'
  -
    type: paragraph
    content:
      -
        type: text
        text: 'Momenteel zijn ze druk bezig met telefoonnummers uitwisselen, selfies maken op alle plekken waar ze geweest zijn, de laatste flessen leegdrinken en de kliekjes opmaken.'
  -
    type: paragraph
    content:
      -
        type: text
        text: 'En ze hebben gevraagd of ik even langs de apotheek wil voor een dubbele verpakking Clearblue.'
  -
    type: paragraph
    content:
      -
        type: text
        text: 'Lijkt me niet onverstandig.....'
updated_by: 4153019e-e71c-4388-a710-f49becd9389c
updated_at: 1666608399
---
