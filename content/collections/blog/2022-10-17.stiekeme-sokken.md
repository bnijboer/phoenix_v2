---
id: a63cca6f-502e-4c04-af8f-73866bcdb2be
blueprint: blog
header_image: images-1665996103.jpg
title: 'Stiekeme sokken'
body:
  -
    type: paragraph
  -
    type: paragraph
    content:
      -
        type: text
        text: 'Springen is tegenwoordig niet meer mogelijk maar uit de band springen doe ik nog steeds graag.'
      -
        type: hard_break
      -
        type: text
        text: 'Als je 58 bent kan dat ook niet meer op grote schaal dus heb ik een klein recalcitrant dwarsliggertje bedacht.'
      -
        type: hard_break
      -
        type: text
        text: 'A small jump for mankind but a great leap for the mindset.'
  -
    type: paragraph
    content:
      -
        type: text
        text: "De tijd van tuinbroeken, een getoupeerde hanenkam, veiligheidsspelden, ringetje door de neus, stilettohakken en bh-loos door de stad ligt ver achter mij. Het waren\_ de dingen waarmee ik me probeerde te onderscheiden van de grijze massa, me niet realiserend dat het onderscheid maken op die leeftijd juist niet zo onderscheidend was."
      -
        type: hard_break
      -
        type: text
        text: 'Een paar jaar geleden kocht ik uit jeugdsentiment toch weer een tuinbroek bij de kringloop maar het stond echt treurig en ik bracht hem na 1X passen met bloedend hart terug.'
  -
    type: paragraph
    content:
      -
        type: text
        text: 'Maar wat kun je dan nog voor geks doen als je oud bent? Geen wereldschokkende dingen maar iets waar je hart een duikeltje van maakt?'
  -
    type: paragraph
    content:
      -
        type: text
        text: 'Op een vroege narrige maandagochtend trok ik mijn sokken aan. Zwart, zoals al mijn sokken. Makkelijk want als er één sok kapot gaat blijft hij geduldig in de sokkenmand wachten tot er nog één kapot gaat en dan heb je weer een stelletje.'
      -
        type: hard_break
      -
        type: text
        text: 'En om niet in de war te komen met de andere zwarte sokken hier in huis onderscheiden mijn sokken zich door de dagen van de week op de voetzool geschreven.'
      -
        type: hard_break
      -
        type: text
        text: 'Maar op die maandagochtend ontstak zich een lichtje in mijn hart wat inmiddels is aangewakkerd tot een aangenaam knappend vuurtje.'
      -
        type: hard_break
      -
        type: text
        text: 'Ik trok namelijk met mijn duffe hoofd de VRIJDAGsokken over mijn voeten. En het was MAANDAG!'
      -
        type: hard_break
      -
        type: text
        text: 'Niemand zag wat ik gedaan had maar de hele dag voelde ik het woordje VRIJDAG onder mijn voeten. Het voelde alsof ik op wolkjes liep.'
      -
        type: hard_break
      -
        type: text
        text: "Niks matte\_ maandag, ik had vrolijke vrijdag onder mijn voeten en in mijn hoofd!"
  -
    type: paragraph
    content:
      -
        type: text
        text: 'En zo is het begonnen.'
      -
        type: hard_break
      -
        type: text
        text: "Met die vrijdagsokken kwam het besef binnen druppelen dat ik me niet hoef te laten regeren door mijn sokken en dat voelt\_ alsof ik weer even halfslachtig tegendraads ben als vroeger."
      -
        type: hard_break
      -
        type: text
        text: 'Het voelt als nachtenlang doorhalen, stiekem blowen in het park, stikkend van de lach van je barkruk donderen, met vage types oorbellen verkopen langs de Oude Gracht, zwartrijden in de trein, bij donker zwemmen.'
      -
        type: hard_break
      -
        type: text
        text: 'Geen erge dingen want mijn gedegen Gereformeerde opvoeding heeft een stempel gedrukt.'
      -
        type: hard_break
      -
        type: text
        text: 'Maar mijn rebelse vader ook.....'
  -
    type: paragraph
    content:
      -
        type: text
        text: 'Langzamerhand werden mijn sokkencombinaties gewaagder. Eerst twee verschillende-dagen-sokken en later zelfs sokken met verschillende kleuren biesjes bovenaan bij de enkel. Voor iedereen zichtbaar dus! Tenslotte kocht ik zelfs gekleurde sokken met blije printjes, bloemetjes, strepen en droeg alles door elkaar.'
      -
        type: hard_break
      -
        type: text
        text: 'Gisteren stond ik in een paskamer met zo’n gordijn wat pas op kniehoogte begint. Mijn dochter vond mij moeiteloos want mijn voeten staken dus onder het gordijn uit.'
      -
        type: hard_break
      -
        type: text
        text: "\_Eén sok met jelly-beans en één sok met broccoli..."
updated_by: 4153019e-e71c-4388-a710-f49becd9389c
updated_at: 1665996166
---
