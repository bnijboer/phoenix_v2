---
id: 5b01afa0-512c-42c4-9647-c7865121d3c2
blueprint: blog
description_text: 'Deel 3'
title: 'Camping The Happy Hen 3'
body:
  -
    type: paragraph
    content:
      -
        type: text
        text: "Ongelooflijk wat zijn die vakantiemeiden\_ een slettenbakken ! Het is hier gewoon Chersonissos in de tuin."
      -
        type: hard_break
      -
        type: text
        text: 'De hele dag staan ze langs de hekken te paraderen als waren het danseresjes in zo’n kooi.'
      -
        type: hard_break
      -
        type: text
        text: 'Dat ze mij op de voet volgen als ik ga voeren vond ik begrijpelijk.'
      -
        type: hard_break
      -
        type: text
        text: 'Maar vandaag hadden de konijnen een gat onder het hek gegraven en toen John dat dicht wilde gooien moest hij uitkijken dat hij Tok of Tak niet begroef want ze kronkelden om zijn enkels.'
      -
        type: hard_break
      -
        type: text
        text: 'Maar het grootste drama vond eerder op de dag plaats; Reefer, Xuxa en Clapton houden de hele dag een schuin oog op het weilandje. Fladderende kippen en hupsende konijnen blijven een eindeloze bron van vermaak. Daar wordt een man pas wakker van!'
  -
    type: paragraph
    content:
      -
        type: text
        text: 'Vandaag hadden de konijnen dus een gat onder het hek doorgegraven en kleine Clapton kroop eronderdoor. Nou hàd ie ze, allemaal!'
      -
        type: hard_break
      -
        type: text
        text: 'Maar Xuxa en Reefer konden er niet door of probeerden het niet eens.'
      -
        type: hard_break
      -
        type: text
        text: 'Ben je besodemietert! Het is maar een spelletje, ze willen niet echt op jacht!'
      -
        type: hard_break
      -
        type: text
        text: 'En zo stond Happy Clappy dus met zijn flaporen, tong uit de bek tussen de konijnen. Paniekerig om zich heen te kijken waar zijn vrienden bleven.'
      -
        type: hard_break
      -
        type: text
        text: 'Die hadden zich inmiddels schijnheilig teruggetrokken want die weten best dat dat echt niet mag.'
      -
        type: hard_break
      -
        type: text
        text: "Clapton vond het ook allang niet grappig meer.\_ Die konijnen waren van dichtbij veel groter dan vanachter het hek."
      -
        type: hard_break
      -
        type: text
        text: 'Tot overmaat van ramp kwamen Tok en Tak recht op hem af want die zagen weer een kerel en ook nog een buitenlander en met lang blond haar. All their wishes came true!'
      -
        type: hard_break
      -
        type: text
        text: 'Och dat arme hondje, wat was hij blij toen ik eindelijk bij was gekomen van het lachen en riep dat hij onmiddelijk moest komen.'
      -
        type: hard_break
      -
        type: text
        text: ' Ik heb nog nooit een hond onmiddelijker zien komen!'
updated_by: 4153019e-e71c-4388-a710-f49becd9389c
updated_at: 1660727721
---
